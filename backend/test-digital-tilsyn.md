# Digitalt tilsyn

[//]: # ({
  "description": "Digitale tilsyn er en enkel og ressursbesparende måte å sjekke hvordan innbygger har det og om den trenger assistanse. Dette lærer du mer om i denne læringsmodulen.",
  "image": "https://skillaid-cdn.azureedge.net/media/image/042ab3f7-62a2-4ff5-8740-399ddfe92bfe.jpg",
  "contentOwner": null,
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Technology,Digital surveillance",
  "contentAssociation": null,
  "contentDeveloper": null,
  "contentAnchoring": null,
  "bibliography": null,
  "targetUser": "Assistants",
  "market": "Norway",
  "learningOutcomes": null,
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Everywhere"
})

## Om digitale tilsyn
[//]: # ({
  "description": null,
  "required": true,
  "locked": false
})

### Hva er digitale tilsyn
https://skillaid-cdn.azureedge.net/media/image/7c552460-c6ea-48a2-afcf-ba6d6d76e962.jpg

**Å utføre et digitalt tilsyn** betyr å se til innbyggere via kamera eller annet elektronisk utstyr – på avstand, uten å være fysisk til stede hos personen.

Digitale tilsyn gir helsepersonell rask oversikt over innbyggernes situasjon og hjelpebehov, uten å måtte gå inn i rommet.

Dette kan gjøre det lettere å prioritere arbeidsoppgaver, samtidig som innbyggerne skjermes for unødvendige forstyrrelser.

### Utførelse av tilsyn
https://skillaidmedia.blob.core.windows.net/media/image/0f0f519e-87d4-4460-99d2-b898f39b0d81.jpg

Digitale tilsyn kan planlegges og inngå i faste rutiner, slik at helsepersonell raskt kan vurdere om innbyggeren trenger hjelp – uten unødvendig forstyrrelse.

De kan også benyttes ved mistenkelig aktivitet, for å vurdere om fysisk tilsyn er nødvendig.

De fleste kameraløsninger som brukes til digitale tilsyn har sensorer som varsler ved mistenkelig aktivitet og avvik.

> **OBS!**  Av hensyn til personvernet skal digitale tilsyn **kun** gjennomføres til faste og avtalte tidspunkter, eller ved utløst alarm.

> **OBS!** Utførelse av digitale tilsyn avhenger av teknologi og varslingssystem, og omtales derfor kun i produkts­pesifikke SkillAid-moduler.

### Lovlig bruk
https://skillaidmedia.blob.core.windows.net/media/image/1cdf21fe-5f84-4297-b2c4-fb0b4171955c.jpg

Å se på en annen person med kamera er et betydelig inngrep i privatlivet, og kan derfor **ikke gjøres uten samtykke**.

Digitale tilsyn er derfor kun lovlig dersom følgende kriterier er møtt (jmf. [§4-6a i pasient- og brukerrettighetsloven](https://lovdata.no/dokument/NL/lov/1999-07-02-63/KAPITTEL_4#%C2%A74-6a)):
* Det skal foreligge skriftlig samtykke på at innbygger er enig i tiltaket
* Tiltaket er nødvendig for å hindre eller begrense skade på innbyggeren
* Tiltaket er i innbyggerens interesse, samt framstår som det minst inngripende tiltaket

Ved bruk av digitale tilsyn i **bolig for personer med utviklingshemming**, gjelder kriteriene i [kapittel 9 av helse- og omsorgstjenesteloven](https://lovdata.no/lov/2011-06-24-30/§9-1).

> For mer informasjon om samtykke i helsetjenesten, sjekk ut læringsmodulene **Samtykke i praksis** og **Tvang og makt** i SkillAid.

## Funksjoner
[//]: # ({
  "description": null,
  "required": true,
  "locked": false
})

### Anonymisering
https://skillaidmedia.blob.core.windows.net/media/image/8eac2c8e-91c5-49e2-adc0-fd84141a69f.jpg

De fleste velferdsteknologiske løsninger for digitale tilsyn anonymiserer innbyggeren under tilsynet.

Når anonymisering er aktivert, vises kun en fargelagt versjon av personen og/eller rommet – uten identifiserbare detaljer.

Dette skjermer innbyggeren der det er mulig, samtidig som du får tilstrekkelig informasjon til å vurdere innbyggerens tilstand og behov.

> **OBS!** Velger organisasjonen å ikke bruke anonymisering, vises bildet i sin helhet – som ved fysiske tilsyn.

### Toveis kommunikasjon
https://skillaid-cdn.azureedge.net/media/image/186ac1b1-3f3b-4e76-8467-c3ac129809e0.jpg

Mange velferdsteknologiløsninger for digitale tilsyn gir mulighet for å **snakke med** og **lytte til** innbyggeren.

Denne funksjonen kalles **toveis kommunikasjon**, og gjør det mulig **å høre** og **bli hørt** via enheten eller tilknyttet utstyr.

Du kan med andre ord starte et digitalt tilsyn og velge om du vil lytte inn i rommet, og/eller la innbyggeren å høre deg.

### Din rolle
https://skillaid-cdn.azureedge.net/media/image/b5d5490e-0ea2-4bb3-8d54-b2c6b6536389.jpg

Som helsearbeider kan du få oppgaver knyttet til digitale tilsyn, enten ved å utføre dem selv eller følge opp med fysisk tilsyn.

Dine hovedoppgaver vil være å motta og håndtere varsler om både planlagte og uplanlagte digitale tilsyn i det aktuelle varslingssystemet.

**Observer nøye under alle tilsyn**. Gode observasjoner er viktige for å tilpasse tiltak etter innbyggerens faktiske behov.

> Trykk deg videre for å lære om de vanligste varslene som kan mottas fra enheter og sensorer med mulighet for digitale tilsyn.

## Oppfølging
[//]: # ({
  "description": null,
  "required": true,
  "locked": false
})

### Varsler
https://skillaid-cdn.azureedge.net/media/image/20592d49-b710-4a4e-bc98-8923df68b7c9.jpg

De vanligste varslene du vil motta fra sensorer med mulighet for å utføre digitale tilsyn, er:
- Fall
- Forlatt stol
- Forlatt seng
- Forlatt rom
- For lang tid på badet
- Innbygger oppreist i seng
- Høy lyd i rommet
- Teknisk feil på sensor

Videre lærer du om vanlige og relevante oppfølgingstiltak ved slike varsler.

> **OBS!** Varslene du mottar kan variere, da de avhenger av teknologien og varslingssystemet som benyttes. For mer informasjon, se produktspesifikke SkillAid-moduler.

### Kollegastøtte
https://skillaidmedia.blob.core.windows.net/media/image/e42d21b7-78e6-47b4-bdc1-a38b2566381.jpg

Som helsearbeider er det viktig å kommunisere godt med kolleger dersom du er usikker på hvilke tiltak som bør iverksettes ved digitale tilsyn.

Ta kontakt med kolleger som er **helsefaglig kvalifiserte**, og som kan ta nødvendige avgjørelser ved behov.

**Husk at du ikke står alene på jobb**, og at du må være bevisst på eget kompetansenivå og ansvar. Søk hjelp i situasjoner som går utover dette.

> Bevissthet om egne ansvarsområder er en sentral del av yrkesetiske retningslinjer. Du kan lese mer om dette i læringsmodulen **"Helsearbeiderens viktigste lover"** i SkillAid.

### Fallvarsling
https://skillaid-cdn.azureedge.net/media/image/287ac1d7-42d7-41a6-8a36-4a2f61d096e4.jpg

Dersom du mottar varsel om at en sensor har registrert et fall hos en innbygger, må du **raskt utføre et digitalt tilsyn og forsøke å få kontakt med innbyggeren**.

Vurder situasjonen og om innbyggeren trenger hjelp. **Ved alle fall må du handle raskt, da innbygger kan ha pådratt seg alvorlige skader og smerter**.

Selv om innbyggeren sier det går bra, bør du vurdere et fysisk tilsyn for å utelukke hodeskader og forvirring.

> **OBS!** Husk å **alltid** dokumentere registrerte fall i innbyggerens journal, samt eventuelle utfall av dette.

> **OBS!** Mange eldre vil ikke være til bry, og kan derfor underkommunisere smerter og plager.

### Aktivitetsvarsling
https://skillaidmedia.blob.core.windows.net/media/image/e03d21d3-0dda-4138-8c2a-b9e21f98c63a.jpg

Varsler om innbyggers avvikende eller alarmerende aktiviteter varsler om at et digitalt tilsyn er nødvendig, og at situasjonen bør undersøkes **raskt**.

Slike varsler kan forebygge fall og andre ulykker, da du raskt får oversikt og kan veilede innbyggeren tilbake i trygghet.

Ved varsler om at **innbygger har forlatt rommet** eller **vært lenge på badet**, og du **ikke får kontakt**, skal du gjennomføre et fysisk tilsyn.

> Dette er relevant for varslene **Forlatt stol**, **Forlatt seng**, **Forlatt rom**, **For lang tid på badet**, og **Innbygger oppreist i seng**.

### Høy lyd-varsling
https://skillaid-cdn.azureedge.net/media/image/5a4ac109-5056-4343-bda4-fd8365dd7744.jpg

Varsler om høy lyd hos innbygger kan tyde på en nødsituasjon eller at innbyggeren roper etter hjelp.

**Ved slike varsler må du raskt starte et digitalt tilsyn** for å få oversikt over årsaken og iverksette nødvendige tiltak.

Ved gjentatte falske varsler grunnet høy musikk eller TV-volum, kan lydsensitiviteten justeres, **dersom det anses som trygt**.

### Tekniske feil
https://skillaidmedia.blob.core.windows.net/media/image/777ac1ea-0187-42e7-a0c4-1818af031b52.jpg

Varsler om tekniske feil kan kreve tilsyn av sensoren. Kontakt innbygger og undersøk om vedkommende har det bra eller trenger hjelp.

Besøk deretter innbyggeren og finn ut hva som er galt med sensoren. Kjenner du ikke teknologien, må en kollega med kompetanse på utstyret overta.

Husk å varsle kolleger dersom feilen ikke lar seg løse, slik at dere kan finne alternativer for digitalt tilsyn til sensoren fungerer igjen.

> Eventuelle supporttjenester tilknyttet aktuell sensor finner du i de produktspesifikke læringsmodulene i SkillAid.

> Du har nå fullført denne læringsmodulen. Trykk **Tilbake til oversikt** for å avslutte.
